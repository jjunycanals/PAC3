Enumera i explica els principals avantatges que aporta l'ús de TypeScript sobre JavaScript

Resposta:
TypeScript és un superset de JavaScript. És un codi de s'ha de compilar a JavaScript perquè el navegador ho entengui. Tot i així, els principals avantatges de l'ús de TypeScript son:

1. Tipat estàtic: TypeScript permet declarar tipus de dades per a les variables, paràmetres de funcions i objectes. Això ajuda a detectar errors en temps de desenvolupament i millora la seguretat i la qualitat del codi. El tipat estàtic també fa que sigui més fàcil comprendre el codi i depurar-lo.

2. Refactorització més senzilla: El tipat estàtic permet realitzar refactoritzacions més senzilles i segures, ja que el sistema de tipus de TypeScript pot identificar totes les referències i usos d'una variable o funció determinada.

3. Millor mantenibilitat del codi: La definició de tipus fa que el codi sigui més clar i comprensible per a altres desenvolupadors i facilita la documentació del codi.

4. Compatibilitat amb l'ecosistema de JavaScript: TypeScript és compatible amb el codi JavaScript existent, el que significa que pots afegir gradualment TypeScript a un projecte existent i aprofitar els avantatges de tipat estàtic sense haver de reescriure tot el codi.

5. Funcionalitats addicionals a JavaScript (funcions JS de próxima generació). Com ara: arrow functions, template literals(``), desestructuració, promeses,etc. També permet l'ús de funcions de meta-programming com ara decorators, que permeten afegir comportament addicional a les classes i els seus mètodes.

6. Detectar errors més ràpids: TypeScript realitza comprovacions de tipus en temps de compilació, cosa que ajuda a detectar errors de codi abans de l'execució. Això evita molts errors comuns que podrien passar desapercebuts en JavaScript.